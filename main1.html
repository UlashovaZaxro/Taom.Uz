<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="./assest/css/main1.css">
</head>

<body>
    <div>
        <header>
            <div class="oshxmah">
                <h1>Oshxona maslahatlari</h1>
            </div>
        </header>

        <div class="main">
            <p>Sir emaski, butun dunyo xalqlari ayol kishini, avvalo, xotin – uyning bekasi, sarishtasi sifatida
                ko’radi. Avval iqtisod, deganlaridek, mazali taomlar ila oila a’zolarini siylash; uy-joy, xo’jalik
                anjomlarini asrash, ularni toza-ozoda tutish – xonadon bekasi bo’lmish ayolning avvali burchidir.
                Navbatdagi tavsiyalarimiz ham bu burchni bekam-u ko’st bajarishingizga oz bo’lsa-da ko’mak beradi, degan
                umiddamiz:</p>
            <img src="./assest/img/make.jpeg" alt="">
            <p class="p">1) Dog’langan yog’ sachrab ketmasligi uchun qozonga ozroq tuz solish lozim;</p>

            <p class="p">2) Sirli idishlarni qaynoq suvga ko’p solib bo’lmaydi. Shuningdek, qizib turgan sirli idishga
                sovuq suv yoki yog’ quyib ham bo’lmaydi. Siri o’chib ketadi;</p>

            <p class="p">3) Alyuminiydan yasalgan idish-tovoqlarni simqirg’ich bilan ishqab yuvmang, chunki simqirg’ich
                idishni tirnab, tez kirlanadigan qilib qo’yadi;</p>

            <p class="p">4) Biror idishga yog’och qipig’i solib idish-tovoq javoniga qo’yilsa, oziq-ovqat mahsulotlari
                aynimaydi va javonning ichini hid bosmaydi;</p>

            <p class="p">5) Go’shtga tuz sepib qovurilsa, seli yaxshi chiqadi;</p>

            <p class="p">6) Go’shtni sovuq suvga solib, asta-sekin qaynatib pishirilsa, sho’rvasi shirin bo’ladi;</p>

            <p class="p">7) Agar go’shtdagi moddalar ko’proq saqlanib qolsin desangiz, uni shaqirlab qaynab turgan suvga
                solib yoki qovurib pishiring;</p>

            <p class="p">8) Tozalanadigan baliqni issiq suvga botirib olinsa, tangachalari oson ko’chadi;</p>

            <p class="p">9) Bodring, rediska va yangi sabzini archimay iste’mol qilinsa, tezroq hazm bo’ladi;</p>

            <p class="p">10) So’lib qolgan ko’k piyoz, ukrop, kashnich va boshqalarni sirkali suvga botirib qo’yilsa,
                “tirilib” ketadi;</p>

            <p class="p">11) Taom kuysa, qozonni olovdan olib sovuq suvga soling. Qozonning ostiga yopishgan kuyindi –
                qirmochni qoldirib, ovqatni boshqa idishga olib, pishirishni davom ettirish mumkin;</p>

            <p class="p">12) Haddan tashqari seryog’ bo’lib ketgan palovga guruch solishdan oldin bir nechta kartoshkani
                archib solinsa, yog’ni tortib oladi;</p>

            <p class="p">13) Quyuq ovqatlar (palov, shavla, qovurma…) juda sho’r bo’lib ketsa, pishish oldidan
                dog’langan yog’ qo’shib, tuzini rostlash mumkin;</p>

            <p class="p">14) Sabzavotlarni bug’da dimlab pishirilsa, ulardagi vitaminlar, kerakli moddalar yaxshi
                saqlanib qoladi;</p>

            <p class="p">15) Tuzdonga bir necha dona guruch tashlab qo’yilsa, tuz doim quruq saqlanadi.</p>
        </div>
    </div>

</body>

</html>